<!DOCTYPE html>
<html>
<head>
    <script src="https://kit.fontawesome.com/340fdb8b13.js" crossorigin="anonymous"></script>
    <link rel="stylesheet" href="./style.css">
    <title>Stars</title>
</head>
<body>
    <header class="box1" id="box1">
        <img src="intro-img.jpg">
        <div class="quote">
            <p>Vse resnice so resnične in resnica je sestavljena iz vseh resnic.</p>
            <p><span>- Bashar</span></p>
        </div>
        <a href="#box2" class="section1"><i class="fas fa-angle-double-down fa-3x"></i></a>
    </header>
    <div class="box2" id="box2">
        <nav class="navigation" id="nav-nav">
            <ul>
                <li><a href="#box1">Naslovnica</a></li>
                <li><a href="#box2">Esej</a></li>
            </ul>
        </nav>
        <div class="story">
            <h1>Mistična zavest in hipoteza matrice</h1>
            <p>Človeška zavest je sodobna različica znanega filozofskega problema duha in telesa, ki je še vedno vroča polemika razprav, saj se običajnemu človeku zdita to dve povsem različni stvari, za kateri ni jasno, kako bi ju združili. Zaradi tega pogleda večina ljudi sprejema neko obliko dualizma, ki govori o tem, da sta duh in telo dve popolnoma različni substanci.</p>
            <p>Najbolj znano dualistično teorijo je v 17. stoletju razvil Rene Descartes (kartezijanski dualizem), ki pravi, da duh ni fizičen in ne zavzema prostora oz. se nikjer ne nahaja, telo in ves ostali fizični svet pa je zgrajen iz fizične substance in zavzema prostor. Descartes je predlagal, da se stik duha in telesa zgodi v češeriki. Problem pa nastane pri razlagi, kako naj bi ti dve različni substanci delovali druga na drugo in zakaj ravno češerika, saj je tudi ta fizične narave. Zaradi problema interakcije se večina filozofov in znanstvenikov raje odloča za eno od oblik monoizma, ki pa niso neproblematične. Idealisti idealizirajo duha in morajo zato pojasniti, zakaj zaznavamo svet okoli sebe kot fizičen. Nevtralni monoisti se ne morejo zediniti glede temeljne narave sveta in njegovega poenotenja, vendar zavračajo dualizem. Materializem, ki je danes med znanstveniki najbolj priljubljen, postavlja na prvo mesto fizično snov, vendar se sooča s problemom, kako pojasniti, da možgani, ki so zgrajeni le iz fizične materije, proizvedejo zavestna izkustva (Blackmore, 2013, str. 8 – 10). Torej, vsaka teorija ima svoje probleme, ki jih zaenkrat – če sploh kdaj - še ne more pojasniti.</p>
            <div class="quo"><p>»Kaj sem torej? Misleča stvar. Kaj je to? Stvar, ki dvomi, ume, zatrjuje, zanikuje, hoče, noče, si tudi predstavlja in čuti (Descartes, 1988, str. 59).«</p></div>
            <p>Kaj torej je zavest? Naše splošno pojmovanje zavesti je odvisno od stališča, ki ga zavzamemo, torej, ali je zavest dodatna sestavina, ki je prisotna poleg zaznave, mišljenja in čutenja, ali pa je neločljiv del bitja, ki zaznava, misli in občuti. Če je zavest dodatna sestavina, se lahko sprašujemo, zakaj jo sploh imamo, kakšne prednosti nam prinaša in ali imajo nekaj podobnega tudi druga živa bitja. Če pa je zavest neločljiv del bitja, si omenjenih vprašanj sploh ni treba postavljati, saj je vsako bitje, ki je razvilo inteligenco, zaznavo, spomin in čustva, nujno tudi zavestno. Pri slednjem stališču se sprašujemo, zakaj se nam zdi, da imamo neizrekljiva, nefizična, zavestna izkustva (Blackmore, 2013, str. 13 – 15).</p>
            <p>Osebno se nagibam bolj proti tezi o zavesti kot dodatni sestavini, vendar imam obenem prepričanje, da je zavest, v smislu kot je danes običajno obravnavana v filozofiji in znanosti, tudi neločljiv del fizičnega telesa. Zavest kot dodatno sestavino si predstavljam bolj kot nekaj, do česar pridemo v stik šele ob t.i. mističnih doživetjih.</p>
            <p>Meditacija je lahko ena izmed najboljših metod za razumevanje zavesti, saj takrat oseba začne upočasnjevati miselni proces. Misli postanejo bolj oddaljene in nejasne, meditator ne nameni več toliko pozornosti telesnim občutkom. To se stopnjuje do stanja, ko oseba pride do popolne notranje tišine in miru. Meditator niti ne misli niti ne zaznava nobene umske ali zaznavne vsebine, vendar je obenem prepričan, da je znotraj sebe buden, popolnoma zavesten. To doživetje je čisti zavestni dogodek. Redna in dolgoročna meditacija ob pogoju, da meditator že doživlja čisti zavestni dogodek, vodi do doživljanja, bolj znanega pod pojmom »razsvetljenje«. Lastnost slednjega je globoka sprememba v epistemološki strukturi, ki poteka v dveh kvantnih skokih doživljanja. Najprej se razvije trajni notranji mir, ki ostaja vseprisoten tudi takrat, ko se posameznik posveča miselnim nalogam in aktivnostim. Meditator se torej zaveda svojega zavedanja, medtem ko simultano ostaja zavedajoč se misli, občutkov in akcij. Oseba se poistoveti z notranjim mirom in tišino, zaznave, čustva, misli itn. pa so kot nekaj, kar ni del njegove zavesti. Notranja tišina se lahko doživlja kot nekaj, kar je veliko večje kot posameznikovo telo. Forman je to stanje poimenoval dualistično mistično stanje. Drugi kvantni skok je opisan kot edinstvo zaznavanja posameznikovega lastnega zavedanja per se skupaj z objekti okoli njega, neposredno zaznavanje kvazifizikalne edinosti med samim seboj, objekti in drugimi ljudmi. Oseba doživi vse, kar obstaja, kot eno samo veliko zavest, kjer je vse med seboj v harmoniji. Forman je to stanje poimenoval zedinjeno mistično stanje (Forman, 1998).</p>
            <p>Glede na poročila doživetij med meditacijo se lahko povzame, da povezovanje zaznav in misli ne vodi v razumevanje zavesti, ampak da je to povezovanje narejeno s strani zavesti in za zavest, torej povezovanje zaznav in misli ni nekaj, kar bi ustvarilo zavest. Poleg tega bi lahko vzeli zavedanje in njegove mentalne ter zaznavne funkcije kot dva neodvisna procesa, ki nekako medsebojno delujeta (zavest je ločena od misli in zaznave). Ker se notranja tišina oz. zavest lahko doživlja kot nekaj, kar je večje od posameznikovega telesa, ima zavest verjetno obliko polja, ki preide telo, ampak še vedno vzajemno deluje z njim, v nasprotju z bolj splošnim pogledom, da je zavest lokalizirana točka. Ideja polja napeljuje, da je zavest več kot le produkt fizičnih interakcij možganskih celic. To lahko pomeni, da možgani ustvarijo polje, ki presega njihove fizične meje, ali pa da zavedanje prekorači posamezne možganske celice ali celo možgane. V slednjem primeru bi možganske celice sprejemale, vodile, sodile ali kanalizirale zavedanje in bile kot nekakšen sprejemnik polja zavedanja (Forman, 1998), kar bi lahko pomenilo, da je polje zavedanja nefizičnega izvora. Gledano iz stališča materialista, je pogled na polje zavesti in možganov kot sprejemnika skorajda nemogoč, saj zavedanje v tem primeru ni del fizičnih možganov. Gledano iz stališča dualista pa je omenjeni pogled na zavedanje sprejemljiv.</p>
            <p>Če primerjam svoje stališče do zavesti z zgodbo o nesrečnem dualistu (Smullyan, 1990), ki je tudi po zaužitju čudežnega leka, ko je ostal brez duše, enako doživljal svet kot pred zaužitjem leka, lahko rečem, da se s to predstavitvijo zavesti delno strinjam. Strinjam se, da v normalnih stanjih zavesti ne bi opazili razlike med tem ali imamo dušo ali ne, saj menim, da slednja v normalnih stanjih zavesti mirno prebiva v ozadju, medtem ko so možgani v interakciji z okoljem, vendar sem mnenja, da brez duše (kot dodatne sestavine) ne bi mogli priti do budne, brezvsebinske zavesti preko meditacije (čisti zavestni dogodek), ki je statična in ločena od misli in zaznav.</p>
            <p>David Chalmers je predstavil hipotezo matrice, kjer matrica predstavlja verzijo stare filozofske fabule plavajočih možganov v kadi. Breztelesni možgani, ki so priklopljeni na velikansko simulacijo sveta, dobivajo enake simulirane vhodne signale kot možgani s telesom. Simulacija določi, katere vhodne podatke dobijo možgani, in ko ti proizvedejo izhodne podatke, se slednji vrnejo v simulacijo. Notranje stanje teh možganov je popolnoma enako možganom, ki doživljajo svet preko telesa, saj z njihovega stališča svet izgleda tako kot meni ali kateremukoli drugemu utelešenemu bitju (Chalmers, 2005).  Tu se mi poraja vprašanje, kaj če vsi živimo v gromozansko veliki simulaciji, saj z našega stališča svet izgleda še presneto resničen, vendar se lahko zavemo, da je vsa ta resničnost nekaj ločenega, šele ko dosežemo dualistično mistično stanje?</p>
            <p>Hipoteza matrice trdi, da smo v matrici in smo v njej vedno bili. Chalmers trdi, da je njegova hipoteza matrice ekvivalentna metafizični hipotezi, saj pravi: fizični prostor in čas ter njuno vsebino so ustvarila bitja izven našega fizičnega prostora in časa, mikrofizični procesi so osnovani na podlagi računskih procesov (na najnižjem nivoju našega stvarstva) in naši duhovi so izven fizičnega prostora in časa, vendar vzajemno delujejo z njim. Poleg naštetega trdi tudi, da so računski procesi, ki delujejo na nižjih nivojih fizičnega prostora in časa, načrtani s strani kreatorjev v obliki računalniške simulacije sveta. Zadnja dognanja v fiziki namigujejo, da je res mogoče, da živimo v neki vrsti simulacije oz. matrice, naša stvarnost je hologram (Stone, 2015). Torej, čeprav so ta svet ustvarila druga bitja, je zame še vedno popolnoma resničen.</p>
            <div class="quo"><p>»Moj duh je ločen od fizičnih procesov, vendar vzajemno deluje z njimi. Ni nujno, da so moj duh ustvarila ta bitja, in ni nujno, da je sestavljen iz bitov, vendar še vedno vzajemno deluje s temi biti (Chalmers, 2005).«</p></div>
            <p>Hipotezo matrice lahko preslikamo tudi v Descartesovo tezo o hudobnem varljivcu, ki nas vara o tem, da je vse zgolj umišljeno (simulacija), mišljenje pa edina neodvzemljiva  stvar posameznika (Descartes, 1988, str. 57 - 58), ali pa v tezo o bogu, kjer stvarnik simulira celotno stvarstvo v svoji glavi in posameznikom pošilja vhodne signale. Fizični procesi na najnižjem nivoju simulacije so tako osnovani s strani stvarnikovega uma. Naš kognitivni sistem vsebuje procese, ki so dejansko različni od procesov v fizičnem svetu, medsebojna kavzalnost pa je tudi pojasnjena, če govorimo o dualistični hipotezi.</p>
            <p>Za kreatorja matrice je najlažje, da simulacija prosto teče, vključno s simulacijo možganov, duh pa se pojavi znotraj simulacije (simulacija je sposobna vzdrževati duha), sicer simulacija z ločenim kognitivnim sistemom potrebuje dva zavestna duha, ki ju je potrebno trajno sinhronizirati in vzdrževati (skupaj tvorita celo zavest). V sklopu hipoteze matrice sta možna oba scenarija (Chalmers, 2005).</p>
            <p>Glede na vse napisano sem mnenja, da je doživljanje zedinjenega mističnega stanja dejansko doživljanje uma stvarnika skupaj z zaznavanjem celotne matrice, saj posameznik doživlja svojo čisto zavest kot nekaj statičnega (mir in tišina), zaznave, čustva, misli itn. pa so kot nekaj, kar ni del njegove zavesti. Obenem doživlja tudi, da je eno s celotnim stvarstvom.</p>
            <p>Zaradi naše pozicije in dojemanja sveta, ki ga doživljamo kot popolnoma resničnega, ne moremo ne potrditi ne ovreči hipoteze matrice. Samo čas, nova odkritja in spoznanja bodo pokazala, ali je ta hipoteza resnična. Mogoče pa nikoli ne bomo izvedeli pravega odgovora.</p>
            <h2>Literatura</h2>
            <ul class="lit">
                <li><i class="fas fa-feather"></i><span>Blackmore, S. 2013 [2005]. Zavest : zelo kratek uvod. Ljubljana, Krtina.</span></li>
                <li><i class="fas fa-feather"></i><span>Chalmers, D., »The Matrix as Metaphysics«, v Grau C. (ured.)  (2005) Philosophers Explore the Matrix, Oxford University Press 132, dostopno na: <a href="http://consc.net/papers/matrix.pdf">http://consc.net/papers/matrix.pdf</a></span></li>
                <li><i class="fas fa-feather"></i><span>Descartes, R., (1988) Meditacije, Slovenska Matica, Ljubljana.</span></li>
                <li><i class="fas fa-feather"></i><span>Forman, R.H.C. (1998). » What does mysticism teach us about consciousness?«, Journal of Consciousness Studies, 5/2, str. 185 – 201.</span></li>
                <li><i class="fas fa-feather"></i><span>Smullyan, R., »Nesrečni dualist«, v Hofstadter, D. in Dennett, D. (ured.) (1990) Oko Duha str. 390 - 391, Mladinska knjiga, Ljubljana.</span></li>
                <li><i class="fas fa-feather"></i><span>Stone, M. (2015). »There Is Growing Evidence that Our Universe Is a Giant Hologram«, dostopno na: <a href="http://motherboard.vice.com/read/there-is-growing-evidence-that-our-universe-is-a-giant-hologram">http://motherboard.vice.com/read/there-is-growing-evidence-that-our-universe-is-a-giant-hologram</a></span></li>
            </ul>
        </div>
        <a href="#box1" class="section2"><i class="fas fa-angle-double-up fa-3x"></i></a>
    </div>
    <footer>
        <p>&copy; 2019 Maru</p>
    </footer>
    <!-- <script src="./app.js"></script> -->
    <script src="./app1.js"></script>
    <script src="./app2.js"></script>
</body>
</html>